
---
layout: post
title: COVERAGE – 23. 02. 2019
date: 2019-02-25
---


SloGoatsss Side Event 23-02-2019 – COVERAGE

Današnji turnir zaznamujeta tako velika raznovrstnost deckov, kot tudi nujne obveznosti oziroma težave nekaterih že uveljavljenih pastirjev, ki se na žalost turnirja zaradi le-teh niso mogli udeležiti (nekateri so morali na maturantski ples, spet drugim pa je drevo padlo na cesto in so tako ostali odrezani od sveta).

Dan je potekal sproščeno in predvsem šaljivo, saj je bil naš organizator Sandi posebno dobre volje, ki se ni kazala le pri duhovitih opazkah pri prijavah – namreč, da Tadej Zinreih prihaja iz Avstrije – temveč tudi z darilom, ki so ga igralci prejeli med drugo rundo igranja: vsak po dodaten paketek OTS (a kljub temu še ni bil izvlečen noben ulti)!

Pa si poglejmo, katere decke so igralci pripeljali na pašo: Matija Saksida se je odločil za Flip Control, Severin Baršek za Thunder Dragon Chaos, stalni favorit Miha Flisek pa je tokrat silovito presenetil z Gearfried deckom – vse te novosti bodo igralce v naprej zagotovo prisilile, da bodo malo bolj razmislili o svojem side decku. Tadej Zinreih je bil edini, ki je zastopal dobri stari Goat Control. Alen Bizjak, Jani Groznik in novi član Goat družine Blaž Didič so se tudi odločili za variacije Chaos Controla (Jani in Blaž Angel Chaos, Alen pa še neuveljavljeno verzijo z Asura Priesti), Jaka Fortunat pa je sedel na svojem dokaj unikatnem decku, ki najbolj spominja na mešanico Goat in Chaos Controla z dodanim playsetom Solemn Judgementov.

Po četrti rundi so se za 3 najboljše igralce dneva izkazali Matija Saksida, Alen Bizjak in Miha Flisek - vsak z enim porazom – tiebreakerji pa so odločili, da se v finale podata Alen in Miha. Igralca sta splitala in tako smo spet ostali brez vznemerljivega finalnega spopada med članoma Colosseum ekipe.

Svoje vtise o turnirju nam je Blaž opisal takole:

»Danes sem se udeležil slovenskega Goat Side eventa prvič. Do odločitve, da prestopim v Goat format, sem prišel zaradi pokvarjene mete current formata, zaradi katerega sem izgubil živce. Ob današnjem igranju sem se počutil sproščeno in končno spet užival v igri. Družba je bila odlična, ko sem potreboval kakšno karto za posojo sem jo kar hitro dobil, timing eventa je bil tudi kar prijeten in da Sandijeve dobre volje ne omenjam. Zadovoljen sem z slovensko goat "ekipo" in se bom v nadaljnem z veseljem spet udeležil goat side eventa. »

Vse feature matche si lahko pogledate na tej povezavi (teh je sicer malo, saj je naši uradni SGC kameri FliskCam zmanjkajo baterije): <https://www.youtube.com/user/TheDarkSideApproach>

Se vidimo naslednjič!

Team Slogoatsss
